# LearningOOP

// main project -> taskmanager (een trello maken)
// phaser project is w.i.p. Ik kwam er al snel achter dat ik dan eerst phaser framework beter moest leren voordat ik daar progressie in kon maken. 

Reflectie

Uit feedback van de vorige keer bleek dat ik meer moest doen aan mijn programmeurs mindset. Ook moet ik meer gaan leren over structuur aanbrengen binnen mijn code. Ik heb de keuze gemaakt om mijzelf te gaan verdiepen in object georiënteerd programmeren omdat je hierbij geforceerd wordt om structuur binnen je code aan te brengen. Hiermee hoop ik mijn mindset te verbeteren omtrent het programmeren en mijn structuur binnen mijn code te verbeteren. 

Object georiënteerd programmeren heb ik tot heden nog niet gedaan, en omdat het vrij complex is heb ik hier eerst oefeningen voor gemaakt. Via Raymond heb ik een Java tutorial gekregen waarbij je kennis maakt met object georiënteerd programmeren. Doordat het voorbeeld in Java was, en dus de syntax anders is, moest ik meer nadenken over hoe ik dit in typescript moest gaan bouwen. 

Om hiermee verder te gaan ben ik gaan zoeken naar hoe OOP gehanteerd wordt binnen typescript om hier vervolgens weer oefeningen te maken. Wat mij opviel is hoe overzichtelijk je code wordt en dat OOP de intelligentie binnen de code verhoogt. Hierdoor blijft de code leesbaar en maak je het voor jezelf makkelijker. Bijvoorbeeld door het gebruiken van types en interfaces

Ik meer bekend geworden met classes en class inheritance. Ook heb ik hierdoor geleerd wat een constructor is en doet, namelijk het initialiseren van een class. Ik heb geleerd om een class te beschouwen als een soort algemeen recept voor hetgeen wat je wilt gaan maken. 

Het is voornamelijk de mindset die bij mij verbeterd is. ik probeer nu meer in blokken te denken bij het bedenken van een oplossing binnen het programmeren. waarbij elk blok(class) zn eigen ding doet. Ik bedenk van te voren wat ik nodig heb of waar ik mee te werk ga. Daarna kan ik kijken hoe ik dit op deel in classes. Waarna ik vervolgens kan bepalen welke variabelen en methodes bij deze class horen.

Ik moet proberen om meer vanuit mezelf te gaan “puzzelen” met code voordat ik dit ga opzoeken op het internet. Hierdoor kan ik werken om mijn mindset omtrent het programmeren verder te verbeteren. Ook wil ik proberen om elke dag kleine stukjes code te schrijven zodat hier herhaling in zit, waardoor ik deze manier van denken en schrijven als vanzelfsprekend ga vinden.


